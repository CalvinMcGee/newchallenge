---
title: Om företaget
permalink: /om-foretaget/
---
## Bakgrund

Träna gör vi för livet och bör göra genom hela livet!  
Jag har alltid fascinerats över varför människor tänker som de gör och hur tankar och känslor påverkar eller begränsar de beteendet vi vill utföra. Idrott har legat nära till hands och jag har prövat både individuella idrotter och lagsporter. Fram tills idag har jag spelat handboll, gått på idrottsgymnasium och spelar även aktivt idag på motionsnivå. Golf har jag både tävlat både på traditionellt sätt, men också under en tid tävlat i Long Driving. Båda sporter kombinerar varandra genom att i den ena behöva ta snabba beslut medan den andra tillåter mer fritt tänkande och att bättre kunna värdera sitt val. Tankar som växt fram är hur jag skulle kunnat avancera bättre och hur tveksamma beslut skulle kunnat kännas mer bekväma. Om jag funderar på detta, finns det säkert många andra som tänker likadant. Det var då jag började intressera mig för psykologi och beteende kopplat till prestation!

## Utbildning

Psykologiprogrammet inriktning idrott, Högskolan i Halmstad (kandidatexamen, 180 Hp)  
Att arbeta som idrottspsykologisk rådgivare – Individ, Högskolan i Halmstad (30 Hp)  
Att arbeta som idrottpsykologisk rådgivare – Lag/Grupp, Högskolan i Halmstad (30 Hp)

## Filosofi

Jag arbetar utifrån ett helhetsperspektiv och tror på att detta är nyckeln till framgångsrika förändringar. Som idrottare eller motionär lever vi inte enbart i en värld bortom vardagen utan interagerar med den. Precis som det som sker inom träningskontexten kan påverka våra liv utanför den, kan en sämre dag på jobbet även spegla av sig till idrotten när det blir tävlingsdags.

Syftet med rådgivningen är att hjälpa individer och/eller grupper att utvecklas genom att stärka sina svagheter och att förbättra färdigheter för att nå bättre prestationer. Att prestera bättre behöver inte alltid vara synonymt med bästa resultaten utan ett allmänt bättre psykologiskt tillstånd kan vara det vi behöver. Att kontinuerligt utmana sig själv är viktigt för att fortsätta utvecklas till en starkare individ. Detta ger oss drivkraft och ökad motivation – Let´s start a NewChallenge!
